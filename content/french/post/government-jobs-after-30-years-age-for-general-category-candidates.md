---
title: "सामान्य वर्ग के लिए 30 साल की उम्र के बाद सरकारी नौकरियां"
date: 2021-11-15T11:09:06+06:00
# post thumb
images:
  - "images/post/government-jobs-after-30-age.png"
#author
author: "Mayank Sharma"
# description
description: ""
# Taxonomies
categories: ["government-jobs"]
tags: ["jobs-after-30-age"]
type: "regular" # available type (epic, trending, popular, or regular)
draft: false
---

हालांकि कई अन्य श्रेणियों के उम्मीदवार अक्सर आयु में छूट का लाभ लेते हैं, और इसलिए अधिकांश सरकारी नौकरियों में 28 या 30 वर्ष की आयु के बाद भी उपस्थित हो सकते हैं। पर यह विशेषाधिकार सामान्य श्रेणी में आने वाले छात्रों को आम तौर पर प्राप्त नहीं होता है।

यदि आप एक सामान्य श्रेणी के छात्र हैं, और 30 वर्ष की आयु के करीब पहुंच रहे हैं, तो आप सरकारी नौकरी पाने की संभावनाओं को लेकर आशंकित हो सकते हैं। लेकिन चिंता मत करिये!

इस लेख में, हम उन सभी सरकारी नौकरियों का पता लगाएंगे जो सामान्य श्रेणी के छात्रों के लिए 30 साल की उम्र के बाद भी उपलब्ध हैं। बेशक, ये नौकरियां अन्य श्रेणी के छात्रों के लिए भी उपलब्ध होंगी।

<div class="danger-mak">
  <img src="../../../images/warning.png">
  <b>सावधानी के दो शब्द</b><br>

हालांकि, मेरी राय में आपको सरकारी नौकरी की परीक्षा की तैयारी में ज्यादा समय बर्बाद नहीं करना चाहिए। दो या तीन साल पर्याप्त हैं।

यदि आप सरकारी नौकरी पाने के इच्छुक हैं, तो आपको एक बैकअप योजना भी बनानी चाहिए - एक निजी नौकरी, या कोई सरकारी नौकरी जो आपको बेहतर परीक्षाओं के लिए अध्ययन करने का अवसर प्रदान करे, जिसमे काम का बोझ बहुत न हो। या किसी अच्छे शिक्षा पाठ्यक्रम में दाखिला लें, जैसे की LLB, मनोविज्ञान, B. Ed., आदि। ताकि अगर कदाचित आप अपने मुख्य लक्ष्य में असफल हो जाएं, तो भी आपके पास अन्य विकल्प उपलब्ध रहें। नहीं तो आप काफी तनाव में आ सकते हैं।

इसके अलावा, मास्टर्स डिग्री (पोस्ट ग्रेजुएशन) प्राप्त करना एक अच्छा विचार है। कुछ सरकारी नौकरियां केवल स्नातकोत्तर के लिए उपलब्ध होती हैं, और ऐसी परीक्षाओं में प्रतिस्पर्धा बहुत कम होती है। आपको कॉलेज जाने की भी जरूरत नहीं है। इग्नू (IGNOU) में नामांकन करके, आप इसे अपने घर से कर सकते हैं। इग्नू की ट्यूशन फीस भी काफी कम है। आप केवल 10-15k खर्च करके अपना स्नातकोत्तर पूरा कर सकते हैं।

कई नौकरियां जो 30 वर्षों से बड़े उम्मीदवारों के लिए उपलब्ध होती हैं, वह आम तौर पर कुछ प्रासंगिक अनुभव की माँग करती हैं (सामान्य रूप से 3, 5 या 7 वर्ष)। प्रासंगिक अनुभव का अर्थ है एक ऐसा अनुभव जो उसी क्षेत्र में है, जिसमें आप आवेदन कर रहे हैं।
</div>

<div class="toc-mak">
  <img src="../../../images/pencil.png">
  <b>नोट</b><br>

यदि आप पहले से ही एक सरकारी नौकरी में हैं, और बेहतर नौकरी के अवसरों की तलाश कर रहे हैं, तो सबसे पहले आपको आंतरिक विभागीय परीक्षा का पता लगाना चाहिए। 

कई सरकारें, सार्वजनिक क्षेत्र के उपक्रम (PSUs) और सार्वजनिक क्षेत्र के बैंक (PSBs) पदोन्नति के लिए आंतरिक परीक्षा आयोजित करते हैं। उदाहरण के लिए अगर आप SBI बैंक में क्लर्क हैं, तो आप ऑफिसर बनने के लिए IBPS PO, SBI PO परीक्षा दे सकते हैं। लेकिन SBI में बैंक अधिकारी बनने के लिए आंतरिक SBI परीक्षा देना आसान विकल्प होगा। खुली अखिल-भारतीय परीक्षा की तुलना में, यहाँ प्रतिस्पर्धा काफी कम होगी।
</div>

<div class="toc-mak">
<img src="../../../images/pencil.png">
<b>Table of Contents</b>
<ul>
<li>किसी भी स्नातक के लिए 30 की उम्र के बाद सरकारी नौकरियां</li>
<li>कानून के छात्रों के लिए 30 की उम्र के बाद सरकारी नौकरियां</li>
</ul>
</div>

## किसी भी स्नातक के लिए 30 की उम्र के बाद सरकारी नौकरियां

आइए उन सरकारी नौकरियों से शुरू करें जो किसी भी स्ट्रीम के स्नातकों के लिए उपलब्ध हैं।

### UPSC और राज्य PSC 

अधिकांश राज्य PSC परीक्षाओं की ऊपरी आयु सीमा 35 से 40 वर्ष होती है। इसलिए, आप 30 साल की उम्र के बाद भी ये परीक्षाएं दे सकते हैं। हालांकि, यहां बहुत अधिक समय निवेश करना बहुत अच्छा विचार नहीं है। ऐसा इसलिए है क्योंकि इन परीक्षाओं में प्रतिस्पर्धा बहुत अधिक होती है, सीटें बहुत सीमित हैं, परिणाम अक्सर देरी से आते हैं, और भर्ती प्रक्रिया बहुत पारदर्शी नहीं होती है। इसलिए, इन परीक्षाओं में भाग्य एक बड़ा कारक होता है।

अब आप 32 साल की उम्र तक UPSC सिविल सेवा परीक्षा भी दे सकते हैं। अतीत में कुछ अदालती मामलों और विवादों के कारण, UPSC ने सामान्य उम्मीदवारों के लिए ऊपरी आयु सीमा को बढ़ाकर 32 वर्ष कर दिया (पहले यह 30 वर्ष थी) । प्रयासों की अधिकतम संख्या भी 4 से बढ़ाकर 6 कर दी गई।

<div class="toc-mak">
  <img src="../../../images/pencil.png">
  <b>नोट</b><br>

इन परीक्षाओं में बैठने के लिए आपको नौकरी के अनुभव की कोई आवश्यकता नहीं है। हालाँकि, यदि आपकी आयु 30 वर्ष से अधिक है, और आपने अब तक कोई नौकरी नहीं की है, तो साक्षात्कार में आपसे कुछ कठिन प्रश्न पूछे जा सकते हैं।
</div>

### शिक्षक और प्रोफेसर की नौकरियां (Teacher and Professor jobs)

यदि आपने राष्ट्रीय पात्रता परीक्षा (National Eligibility Test - NET) उत्तीर्ण की है, या कोई PhD की है, तो आप सरकारी स्कूलों और कॉलेजों में शिक्षकों और प्रोफेसरों की नौकरियों के लिए आवेदन कर सकते हैं। इनमें से कई नौकरियों के लिए ऊपरी आयु सीमा 30 वर्ष से अधिक होती है, और कई की तो कोई ऊपरी आयु सीमा ही नहीं है।

### नाबार्ड ग्रेड बी (NABARD Grade B)

आप 32 वर्ष की आयु तक भी NABARD ग्रेड बी अधिकारियों के लिए आयोजित परीक्षा में बैठ सकते हैं। लेकिन आपको पोस्ट ग्रेजुएट होना चाहिए।

इसके अलावा, यहाँ रिक्तियां बहुत कम होती हैं और इसलिए प्रतिस्पर्धा बहुत अधिक है। पाठ्यक्रम भी काफी विस्तृत है - कृषि से लेकर प्रबंधन विषयों तक सब पुछा जाता है।

### उप निदेशक और सहायक निदेशक (Deputy Director and Assistant Director)

केंद्र सरकार और राज्य सरकारें नियमित आधार पर उप निदेशक और सहायक निदेशक पदों के लिए रिक्तियां जारी करती हैं। ये नौकरियां बहुत अनुभव और ज्ञान वाले लोगों के लिए ही हैं। कभी-कभी आवश्यक अनुभव 10-15 वर्ष से अधिक होता है। अतः, ये नौकरियां निश्चित रूप से नवयुवकों (फ्रेशर्स) या मिडिल मैनेजमेंट वालों के लिए नहीं हैं। ये सरकारी क्षेत्र में एक प्रकार की पार्श्व प्रविष्टियाँ (lateral entries) हैं।

इसी तरह, कई सार्वजनिक उपक्रम (जैसे NTPC, BHEL, ONGC, आदि) भी नियमित आधार पर प्रबंधक और उप प्रबंधकों के लिए रिक्तियां जारी करते हैं।

यहां तक कि कॉरपोरेट क्षेत्र में निदेशक या CEO, CFO आदि के रूप में कार्यरत लोग भी इन पदों के लिए आवेदन कर सकते हैं। इसलिए, यदि आप एक निजी क्षेत्र के कर्मचारी हैं, लेकिन अब अधिक सुरक्षित नौकरी, या बेहतर कार्य-जीवन संतुलन के लिए सरकारी क्षेत्र में जाना चाहते हैं, तो आप ऐसा कर सकते हैं।

### बैंक विशेषज्ञ अधिकारी (Bank Specialist Officers - SO)

बैंक विभिन्न धाराओं में विशेषज्ञ अधिकारियों की भी भर्ती करते हैं, जैसे की कानून, आईटी, आदि। इनमें से कुछ नौकरियों के लिए उम्मीदवारों को 2-3 साल का कुछ अनुभव होना चाहिए। 

एक बार भर्ती होने के बाद इन उम्मीदवारों को उच्च स्तरीय पद दिए जाते हैं। इसलिए, यदि आपने पहले से ही कुछ वर्षों के लिए किसी बैंक, या किसी कानूनी फर्म, या आईटी कंपनी में काम किया है, तो आप इन नौकरियों के लिए आवेदन कर सकते हैं। इन नौकरियों के लिए ऊपरी आयु सीमा आम तौर पर 30 वर्ष से अधिक ही होती है।

मेरा एक मित्र HCL में 3 साल से अधिक समय तक काम करने के बाद (सॉफ्टवेयर इंजीनियर के रूप में), IT अधिकारी के रूप में SBI में शामिल हुआ। उच्च योग्यता और अनुभव की मांगों के कारण, ऐसी परीक्षाओं में प्रतिस्पर्धा आमतौर पर कम होती है।

### प्रादेशिक सेना (Territorial Army)

प्रादेशिक सेना भी 30 वर्ष से अधिक उम्र के लोगों की भर्ती करती है। वे उन लोगों को बुलाते हैं जो कॉरपोरेट सेक्टर में काम कर रहे हैं, या PSU में, या कुछ खेल खेल रहे हैं, और उन्हें सेना में रैंक देते हैं।

आपको बस उनकी वेबसाइट पर एक फॉर्म भरना होता है, और फिर आपको साक्षात्कार के लिए उनसे कॉल आ सकती है। इन नौकरियों के लिए कोई परीक्षा नहीं होती है।


## कानून के छात्रों के लिए 30 की उम्र के बाद सरकारी नौकरियां

अगर आप कानून के छात्र हैं तो आप जब चाहें वकालत तो कर ही सकते हैं, या पढ़ा सकते हैं। तो, ये विकल्प आपके लिए हमेशा उपलब्ध हैं। इसके अलावा, कुछ सरकारी नौकरियां भी हैं जिन्हें आप 30 साल की उम्र के बाद भी प्राप्त कर सकते हैं।

### निचली और उच्च न्यायपालिका परीक्षा (Lower and Higher Judiciary Exams)

अधिकांश राज्यों की निचली न्यायपालिका परीक्षाओं में, आयु सीमा 35 वर्ष है। तो, आप 30 साल की उम्र के बाद भी न्यायिक मजिस्ट्रेट बन सकते हैं। आपके पास बस LLB की डिग्री होनी चाहिए| 

यद्यपि यदि आप निचली न्यायिक सेवा परीक्षा में चयनित होने में विफल रहते हैं, तो आप अपने जीवन में बाद में उच्च न्यायिक सेवा के लिए भी परीक्षा दे सकते हैं। आपके पास LLB की डिग्री होनी चाहिए और वकील के रूप में कम से कम 7 साल का अनुभव होना चाहिए। ऐसी परीक्षाओं में आयु सीमा लगभग 35-45 वर्ष होती है।

### सरकारी वकील (Public Prosecutors - Government lawyers)

केंद्र और राज्य सरकारें उनके खिलाफ दर्ज मामलों में उनका प्रतिनिधित्व करने के लिए अपने स्वयं के वकीलों की नियुक्ति करती हैं। इन वकीलों को सहायक जिला अभियोजन अधिकारी (Assistant District Prosecution Officers - ADPO), या सहायक लोक अभियोजक अधिकारी (Assistant Public Prosecutor Officers - APPO) कहा जाता है।

लोक अभियोजक के रूप में चुने जाने के लिए आपके पास वकील के रूप में कम से कम 7 वर्ष का अनुभव होना चाहिए। आयु सीमा 35-45 वर्ष होती है।

यदि आप उपरोक्त मानदंडों को पूरा करते हैं, तो आप UPSC द्वारा आयोजित परीक्षा में बैठ सकते हैं। एक बार जब आप उस परीक्षा को पास कर लेते हैं, तो आपको बस एक साक्षात्कार राउंड पास करना होगा।
