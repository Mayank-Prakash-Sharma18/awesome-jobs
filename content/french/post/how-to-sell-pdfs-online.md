---
title: "ई-किताबें और PDF ऑनलाइन कैसे बेचें?"
date: 2022-03-20T10:08:18+06:00
# post thumb
images:
  - "images/post/sell-pdfs-online.png"
#author
author: "Mragank Shandilya"
# description
description: ""
# Taxonomies
categories: ["entrepreneur"]
tags: ["extra-income","money-online"]
type: "trending" # available type (epic, trending, popular, or regular)
draft: false
---

यदि आप ई-पुस्तकों और पीडीएफ के निर्माता हैं, या आपके पास कोई अभिनव सॉफ्टवेयर है जो लोगों की समस्याओं को हल करता है, तो आप पहले ही 90% काम कर चुके हैं। बधाई हो!

अगला कदम है अपने डिजिटल उत्पाद को बेचना और इसे बनाने में आपके द्वारा निवेश किए गए समय और प्रयास के लिए राजस्व अर्जित करना।

इस लेख में, हम यही सीखेंगे - विभिन्न प्लेटफॉर्म और तरीके जो हमें अपने डिजिटल उत्पादों को ऑनलाइन बेचने की अनुमति देते हैं। यद्यपि आप इस जानकारी का उपयोग विभिन्न प्रकार के डिजिटल उत्पादों को बेचने के लिए कर सकते हैं, लेकिन हमारा मुख्य ध्यान ई-पुस्तकों और PDF की ऑनलाइन बिक्री पर होगा।

<div class="toc-mak">
<img src="../../../images/pencil.png">
<b>Table of Contents</b>
<ul>
<li>अपना खुद का ऑनलाइन स्टोर बनाएं</li>
<li>अपनी ई-बुक को दूसरे प्लेटफॉर्म पर बेचें</li>
</ul>
</div>

इस उद्देश्य हेतु मूल रूप से दो प्रकार के तरीके हैं।

## अपना खुद का ऑनलाइन स्टोर बनाएं

आप अपनी वेबसाइट में एक ऑनलाइन स्टोर बना सकते हैं या किसी तीसरे पक्ष की वेबसाइट पर ऐसा स्टोर बना सकते हैं और इसे अपनी वेबसाइट या सोशल मीडिया प्लेटफॉर्म से लिंक कर सकते हैं।

### ऑनलाइन स्टोर को अपनी वेबसाइट में एम्बेड करना

यदि आपके पास वर्डप्रेस (WordPress) में कोई वेबसाइट है, तो आप ***WooCommerce*** और ***Shopify*** जैसे प्लगइन्स का उपयोग करके अपनी वेबसाइट में ही एक ऑनलाइन स्टोर बना सकते हैं।

हालाँकि, यदि आपने अपनी वेबसाइट को कोड किया है, या यदि आप अपनी वेबसाइट बनाने के लिए स्टेटिक साइट जेनरेटर (जैसे HUGO, Gatsby, आदि) का उपयोग कर रहे हैं, तो आपको ऑनलाइन स्टोर को मैन्युअल रूप से कोड करना होगा और इसके साथ भुगतान गेटवे (payment gateway) को एकीकृत करना होगा। यह थोड़ा चुनौतीपूर्ण है, लेकिन आप इससे बहुत कुछ सीखेंगे।

### अपनी वेबसाइट को ऑनलाइन स्टोर से लिंक करें

यदि आप अपनी वेबसाइट के कोड को खराब नहीं करना चाहते हैं, या Shopify जैसे बड़े प्लगइन का उपयोग नहीं करना चाहते हैं, तो ई-पुस्तकों को बेचने के लिए, हमारे पास एक और विकल्प उपलब्ध है। क्यूंकि मैं अपनी अधिकांश साइट स्टेटिक साइट जेनरेटर HUGO (ह्यूगो) का उपयोग करके बनाता हूं, मैं अक्सर इस विकल्प का ही उपयोग करता हूं।

हम तृतीय-पक्ष वेबसाइटों का उपयोग कर सकते हैं और वहां अपना ऑनलाइन स्टोर बना सकते हैं। इसके बाद, हमें बस अपनी वेबसाइट पर उस ऑनलाइन स्टोर का लिंक प्रदान करना होगा।

लेकिन हमें कौन सी तृतीय-पक्ष वेबसाइट चुननी चाहिए?

मैं हमेशा कई प्रमुख भुगतान गेटवे द्वारा प्रदान की गई ऑनलाइन स्टोर सुविधा को प्राथमिकता देता हूं, जैसे:
* <a href="https://www.instamojo.com/online-store/" target="_blank" title="Instamojo" class="mak-link">Instamojo</a>
* <a href="https://www.payu.in/explore/ecommerce-website-payments" target="_blank" title="Payu" class="mak-link">Payu</a>

यदि हमारा ऑनलाइन स्टोर हमारी पेमेंट गेटवे सेवा द्वारा प्रदान किया जाता है, तो लेनदेन में गड़बड़ियों की संभावना न्यूनतम होती है। साथ ही, उनमें से अधिकांश हमें अतिरिक्त सुविधाएँ भी प्रदान करते हैं, जैसे बिक्री के बाद ग्राहक को ईमेल भेजना, चालान (invoice) बनाना, भविष्य के ई-मेल विपणन (e-mail marketing) उद्देश्यों के लिए ग्राहक का ईमेल संग्रहीत करना, आदि।

हमारे लिए कुछ अन्य प्रकार के तृतीय-पक्ष विकल्प भी उपलब्ध हैं, यदि आपको लोगों द्वारा खरीदारी करने के लिए आपकी वेबसाइट छोड़ने का विचार पसंद नहीं है:
* <a href="https://sellfy.com/sell/pdf/" target="_blank" title="Sellfy" class="mak-link">Sellfy</a> - यदि आपके पास पहले से ही एक वेबसाइट है, तो आप अलग-अलग PDF फाइलों, अपने पूरे स्टोर या अपने उत्पादों के लिए सिर्फ एक "खरीदें" बटन अपनी वेबसाइट में लगा सकते हैं। इसको क्लिक करने पर चेकआउट के साथ एक पॉप अप दिखाई देगा और आपके ग्राहक आपकी साइट को छोड़े बिना आपकी PDF खरीद सकेंगे।


## अपनी ई-बुक को दूसरे प्लेटफॉर्म पर बेचें

अब, अपना खुद का स्टोर बनाने के बजाय, हम अपने डिजिटल उत्पादों को अन्य अच्छी तरह से स्थापित प्लेटफार्मों, जैसे कि इंस्टामोजो (Instamojo), अमेज़ॅन किंडल (Amazon Kindle), eBay, Etsy, Nook, आदि पर बेचने का विकल्प चुन सकते हैं।

अपना ऑनलाइन स्टोर बनाने और अपनी वेबसाइट के माध्यम से ई-किताबें बेचने का एक बड़ा नुकसान यह है कि हम मार्केटिंग के लिए पूरी तरह खुद जिम्मेदार होंगे। अगर हमारी वेबसाइट पर विजिटर्स की संख्या कम होगी, तो हमारी बिक्री भी कम होगी।

लेकिन Instamojo, Amazon Kindle, eBay, Etsy, Nook जैसे प्लेटफॉर्म जाने-माने प्लेटफॉर्म हैं जो ई-किताबें बेचते हैं। हालांकि हमें अपने मुनाफे को इन प्लेटफार्मों के साथ साझा करना होगा, लेकिन वे हमारे अधिकांश मार्केटिंग कामों का ख्याल रखेंगे।

ध्यान रखने वाली एक और महत्वपूर्ण बात यह है कि, लोग अक्सर इन प्रसिद्ध प्लेटफार्मों से खरीदारी करने में अधिक सहजता महसूस करते हैं। साथ ही, हमारी ई-बुक्स को इन प्लेटफॉर्म्स पर रखने से हमारी ब्रांड जागरूकता और विश्वसनीयता बढ़ती है - यदि आप अपने व्यवसाय को दीर्घकालिक दृष्टि से देख रहे हैं, अर्थार्थ लम्बे समय तक चलाना चाहते हैं, तो यह बहुत मायने रखता है।

<div class="toc-mak">
  <img src="../../../images/pencil.png">
  <b>महत्वपूर्ण राय</b><br>

एक बार जब आपकी वेबसाइट या सोशल प्लेटफॉर्म पर कोई पाठक खरीदारी करता है, तो आपको उसका अनुसरण करना चाहिए।

* उसे ईमेल के माध्यम से धन्यवाद नोट भेजें। यदि आप कोई पीडीएफ ऑनलाइन बेच रहे हैं, तो आप शायद वैसे भी उसे उस पीडीएफ का लिंक और चालान ईमेल करेंगे ही।

* ईमेल-विपणन (email-marketing) उद्देश्यों के लिए उसे अपनी ईमेल सूची में शामिल करें। एक व्यक्ति जिसने आपकी वेबसाइट पर पहले ही खरीदारी कर ली है, उसके वापस लौटने और भविष्य में और खरीदारी करने की अधिक संभावना है। खैर, यह तभी होगा अगर वह पहले खरीदे गए उत्पाद से संतुष्ट हो। इसलिए, सुनिश्चित करें कि इससे पहले कि आप किसी PDF को बिक्री के लिए रखें, उसकी गुणवत्ता उच्च कोटि की हो।
</div>

<div class="toc-mak">
  <img src="../../../images/pencil.png">
  <b>नोट</b><br>

पीडीएफ, ई-बुक्स और अन्य डिजिटल उत्पाद कई उद्देश्यों की पूर्ति कर सकते हैं:

* ***लाभ***: बेशक, अधिकांश रचनाकारों और लेखकों का मुख्य उद्देश्य अपने डिजिटल उत्पादों को बेचना और पैसा कमाना होता है।

* ***डिजिटल मार्केटिंग***: हम अपने कुछ डिजिटल उत्पादों को मुफ्त में भी दे सकते हैं, सिर्फ अपने ब्रांड का नाम बनाने के लिए|
</div>
