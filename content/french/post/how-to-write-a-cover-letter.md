---
title: "कवर लेटर कैसे लिखें ? (Cover letter kaise likhein)"
date: 2021-01-14T10:18:24+06:00
# post thumb
images:
  - "images/post/cover-letter.jpg"
#author
author: "Mayank Sharma"
# description
description: ""
# Taxonomies
categories: ["job-application", "career"]
tags: ["cover-letter","resume"]
type: "popular" # available type (epic, trending, popular, or regular)
draft: false
---

यह कहा गया है कि किसी व्यक्ति की असल कीमत को सिर्फ उसके बाहरी आवरण से नहीं आंकना चाहिए, लेकिन हम में से अधिकांश ऐसा करते हैं। इसलिए हमें अपने रिक्रूटर से भी यही उम्मीद करनी चाहिए। इसलिए हमें नौकरी पाने के लिए अपनी योग्यता के अलावा अपने प्रेजेंटेशन पर भी धयान देना चाहिए।

यदि आप नौकरी की तलाश कर रहे हैं, तो रिज्यूमे के साथ साथ एक कवर पत्र तैयार करना समझदारी होगी। यह आपको भीड़ से अलग दिखने में मदद करेगा। कई ऑनलाइन जॉब एप्लीकेशन फॉर्म में आपको कवर लेटर अपलोड करने का विकल्प मिलेगा।

कुछ मामलों में, एक अच्छा कवर पत्र का होना या न होना आपके साक्षात्कार कॉल प्राप्त करने या नहीं करने के बीच का अंतर पैदा कर सकता है। इस डिजिटल दुनिया में, यह संभवतः आपका पहला इंप्रेशन है जो आप अपने संभावित नियोक्ता (रिक्रूटर) पर बनाने जा रहे हैं।

हालांकि, यदि आपने कभी कवर पत्र तैयार नहीं किया है, या नहीं देखा है, तो यह एक कठिन काम लग सकता है। पर आपको चिंता करने की कोई आवश्यकता नहीं !

इस लेख में हम आपको कुछ बुनियादी युक्तियों के बारे में बताएंगे जिनको कवर पत्र लिखते समय आपको ध्यान में रखना चाहिए। साथ ही साथ आपको इसे आकर्षक बनाने के लिए कुछ टेम्पलेट और संसाधन प्रदान करेंगे।

लेकिन सबसे पहले, आइए कुछ मूल बातें जान लें।

<div class="toc-mak">
<img src="../../../images/pencil.png">
<b>Table of Contents</b>
<ul>
<li>कवर लेटर क्या है?</li>
<li>आवरण पत्र लिखना</li>
</ul>
</div>

## कवर लेटर क्या है? (Cover letter kya hota hai?)

कवर लेटर एक पेज का डॉक्यूमेंट होता है जो एक रिज्यूम को कवर करता है। यहां आपको अपनी पेशेवर पृष्ठभूमि को संक्षेप में प्रस्तुत करना चाहिए।

लेकिन आपको अपने कवर लेटर में वही चीजें नहीं दोहरानी चाहियें जो आपके रिज्यूमे में हैं। एक कवर पत्र को रिज्यूमे का पूरक होना चाहिए।

इसका मुख्य उद्देश्य एचआर (HR) मैनेजर को प्रभावित करना है ताकि वह आपका रिज्यूमे पढ़े।

हालांकि कवर लेटर अलग अलग तरह के होते हैं। लेकिन सबसे आम कवर लेटर वह होता है, जो आप किसी नौकरी के लिए आवेदन करते समय लिखते हैं।

तो, अब हम जानते हैं कि एक कवर पत्र का क्या अर्थ है। आइए अब हम कुछ बातों को जानते हैं, जिन पर हमें एक कवर पत्र लिखते समय ध्यान देना चाहिए।


## आवरण पत्र लिखना (Avaran patra likhna)

नौकरी के इच्छुक और विशेष रूप से फ्रेशर्स अक्सर इस सवाल पर विचार करते हैं - "कवर लेटर कैसे लिखें?"

अब हम यही सीखने जा रहे हैं।

### कवर लेटर की संरचना

यह 200 से 400 शब्दों का होना चाहिए। यहाँ हम उसी परखे हुए प्रारूप का अनुसरण करेंगे जो हम स्कूल और कॉलेज में एक छोटे वर्णनात्मक उत्तर लिखते हुए करते थे।

* हैडर - यहाँ आपका नाम और संपर्क विवरण होगा। इसके अलावा आप एचआर (HR) प्रबंधक के पदनाम और पता लिखेंगे।

* हायरिंग मैनेजर को ग्रीटिंग ।

* इंट्रोडक्शन - अपनी 2-3 शीर्ष उपलब्धियों को सूचीबद्ध करके पहले पैराग्राफ में प्रबंधक का ध्यान आकर्षित करें।

* बॉडी - 2-3 छोटे पैराग्राफ लिखकर बताएं कि आप पद के लिए सही उम्मीदवार क्यों हैं। साथ ही साथ आप उस कंपनी के लिए क्यों सही कैंडिडेट साबित होंगे।

* निष्कर्ष - एक औपचारिक समापन लिखें।

<img src="../../../images/post/cover-letter.png" alt="cover letter"> <br>

सुनिश्चित करें कि आपके कवर पत्र का कंटेंट तथ्यात्मक है। इधर उधर की बातें और अस्पष्ट कथन यहाँ उतने प्रभावी सिद्ध नहीं होंगे।

### कवर लेटर में सही शब्दों का प्रयोग करें

अपने कवर लेटर में सही तरह के कीवर्ड शामिल करना सुनिश्चित करें। यदि आपके कवर लेटर में लिखे गए शब्द नौकरी के विवरण से संबंधित हैं तो आपके शॉर्टलिस्ट किए जाने की संभावना काफी बढ़ जाती है।

उदाहरण के लिए, यदि पद अकादमिक प्रमुख (academic head) का है, तो अपने कवर पत्र में कंटेंट प्रबंधन, अकादमिक लेखक आदि शब्दों का उपयोग होना चाहिए।

### अपने कवर पत्र को एक व्यक्तिगत स्पर्श दें

आप अपने कवर लेटर में पद का नाम, जिस कंपनी से आप नौकरी मांग रहे हैं, उसका नाम और संबंधित एचआर (HR) या मैनेजर का नाम शामिल कर सकते हैं। ज़रा सोचिए कि जब कोई आपको आपके नाम से बुलाता है (उदाहरण के लिए प्रिय आयना मैम), तो आपको ज्यादा अच्छा लगता है, बजाय इसके की कोई आपको सिर्फ सामान्य ‘हाय’ या 'प्रिय सर' कहकर बुलाये।

यद्यपि प्रत्येक पोस्ट के लिए अपने कवर पत्र को अनुकूलित करना थोड़ा कठिन और मेहनतकश काम है, लेकिन आपके द्वारा किया गया यह थोड़ा अतिरिक्त प्रयास आपको काफी लाभ प्रदान कर सकता है।

### कवर पत्र की प्रस्तुति

अच्छे कंटेंट के साथ साथ कवर पत्र देखने में भी आकर्षक होना चाहिए। सुनिश्चित करें कि इसका प्रारूप प्रोफेशनल मानकों के अनुसार है।

लिखा हुआ कंटेंट सही जगह होना चाहिए और उचित रूप से फॉर्मटेड (formatted) होना चाहिए, फ़ॉन्ट आसानी से पठनीय होना चाहिए और कवर लेटर का समग्र रूप पेशेवर होना चाहिए।

आपके कवर पत्र की प्रस्तुति, उसके कंटेंट जितनी ही महत्वपूर्ण है। इससे कोई फर्क नहीं पड़ता कि आप हार्ड कॉपी या सॉफ्ट कॉपी भेज रहे हैं। इन बातों का ध्यान आपको दोनों ही परिस्थितियों में रखना है। 

ऐसे कई ऑनलाइन टूल उपलब्ध हैं जो आपके कवर पत्र को डिजाइन करने में आपकी मदद कर सकते हैं:

<a href="https://novoresume.com/cover-letter-templates" target="_blank" class="mak-link">novoresume</a>

<a href="https://www.livecareer.com/cover-letter/builder" target="_blank" class="mak-link">livecareer</a>


### अन्य कवर पत्रों से आईडिया प्राप्त करें

इंटरनेट पर बहुत सारे टेम्प्लेट और सैंपल कवर लेटर उपलब्ध हैं। आप अपनी पसंद का टेम्प्लेट चुन सकते हैं और कंटेंट के आईडिया भी प्राप्त कर सकते हैं।

लेकिन अगर आप किसी टेम्प्लेट और सैंपल कवर लेटर का प्रयोग करते भी हैं, तो भी उसे अपने हिसाब से बदलना सुनिश्चित करें, कम से कम कंटेंट भाग को तो जरूर। एक कवर पत्र को आपके व्यक्तित्व, कौशल और लक्ष्यों को प्रतिबिंबित करना चाहिए। 

आप यहाँ कुछ अच्छी गुणवत्ता वाले कवर पत्रों के उदाहरण देख सकते हैं:

<a href="https://novoresume.com/career-blog/cover-letter-examples" target="_blank" class="mak-link">novoresume</a>

<a href="https://www.thebalancecareers.com/free-cover-letter-examples-and-writing-tips-2060208" target="_blank" class="mak-link">livecareer</a>


## उपसंहार

तो ये कुछ ऐसे बिंदु थे, जिन्हें आपको अपना कवर लेटर बनाते समय ध्यान रखना चाहिए। यदि आप अपने कवर पत्र को लिखते समय कुछ प्रयास, समय और मन लगाएंगे, तो यह निश्चित रूप से दूसरों से अलग बनेगा।

हमें उम्मीद है कि यह लेख आपके लिए उपयोगी था। लेकिन अगर आपके पास कुछ और टिप्स हैं जो दूसरों के लिए मददगार साबित हो सकते हैं, तो हमें कमेंट सेक्शन में जरूर बताएं।

आपको एक अच्छी नौकरी पाने की शुभकामनाएँ!

